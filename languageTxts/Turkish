   Türkçe ya da Türk dili, batıda Balkanlar’dan başlayıp doğuda Hazar
   Denizi sahasına kadar konuşulan Altay dillerinden biridir. Yaşı, en
   eski hesaplara göre 8500 olan Türkçe, bugün yaşayan Dünya dilleri
   arasında en eski yazılı belgelere sahip olan dildir. Bu belgeler, çivi
   yazılı Sümerce tabletlerdeki alıntı kelimelerdir.^[12]^[13] Türk yazı
   dilleri içinde Oğuz sahası yazı dillerinden Osmanlı Türkçesinin
   devamını oluşturur. Başta Türkiye olmak üzere eski Osmanlı
   İmparatorluğu coğrafyasında konuşulan Türkçe, dünyada en fazla
   konuşulan 5. dildir. Türkçe sondan eklemeli bir dildir.^[14] Bundan
   ötürü kullanılan herhangi bir eylem üzerinden istenildiği kadar sözcük
   türetilebilir.^[15] Türkiye Türkçesi bu yönünden dolayı diğer Türk
   dilleriyle ortak ya da ayrık bulunan onlarca eke sahiptir.^[16] Türkçe
   çok geniş kullanımıyla birlikte zengin bir dil olmasının yanı sıra,
   genel itibarıyla “özne nesne yüklem” biçimindeki cümle kuruluşuna
   sahiptir.

   Türkiye Türkçesi, batıdan doğuya doğru Balkanlar, Ege Adaları, Anadolu,
   Kıbrıs, Orta Doğu olmak üzere Avrupa ve Asya kıtalarında yazı dili ve
   çeşitli ağızlarıyla konuşulmaktadır. Aynı grupta yer aldığı diğer Oğuz
   grubu yazı dilleri de bu sahanın doğu ve güneyinde; Kafkaslar,
   Azerbaycan, İran, Hazar Denizi’nin güneydoğusunda konuşulmaktadır.

   “İstanbul ağzı”, Türkiye Türkçesi yazı dilinin kaynağı olarak kabul
   edilir; yazı dili bu ağız temelinde oluşmuştur. Anadolu ağızlarında ve
   Türk yazı dillerinin bazılarında bulunan "açık e" (/ǝ/), "hırıltılı h"
   (/ḫ/) ve "öndamaksıl n" (/ŋ/) sesleri, İstanbul ağzı dolayısıyla yazı
   dilinde de yoktur. Ayrıca yine diğer Türk lehçe ve ağızlarında bulunan
   /q/, /w/ gibi fonemler de bulunmaz.

   Türkiye Türkçesi, dünya dilleri sınıflandırmasında Ural Altay Dil
   Ailesi’nin Altay dilleri kolunda bulunur. Ural Altay dil birliği
   temelinde yapılan derinlemesine araştırmalar, bu iki grubu aynı dil
   ailesi içinde birleştirme bakımından gittikçe zayıflayan sonuçlar
   vermiştir.^[17] Bu sebeple Türkçe, bazı sınıflandırmalarda Altay
   dillerinden biri olarak belirtilmekle yetinilir; sınıflama buradan
   başlatılır.

   Ünlü Türkolog Reşit Rahmeti Arat’ın “Türk Şivelerinin Tasnifi”
   makalesinde ayrıntılıca anlatıldığı gibi Türkiye Türkçesinin de yer
   aldığı Türk yazı dillerinin sınıflandırması konusunda geçmişten bugüne
   kadar çeşitli bilimsel görüşler ortaya atılmıştır. Bütün sınıflandırma
   çalışmalarından da hareketle Arat’ın yaptığı sınıflandırmaya göre
   Türkiye Türkçesi, “Türk şive grupları”nın “VI. daġlı grubu (Cenup)”
   içinde yer alır.^[18] Türk dil ailesi, Doğu Avrupa, Orta Asya ve
   Sibirya’da konuşulan 30 kadar yaşayan dili kapsar.^[19] Türk dili
   konuşurlarının %40 civarında bir kesimi Türkiye Türkçesi
   konuşmaktadır.^[20] British Council tarafından yapılan bir araştırmada
   Türkçe, geleceğin 10 dili arasında dokuzuncu sırada yer almıştır.^[21]

   Kosova'da Türkçenin resmî dil statüsünün Prizren’de tabelalarda
   Arnavutça ve Sırpça ile beraber kullanımı

   Türkiye Türkçesi, Türkiye, Kuzey Kıbrıs Türk Cumhuriyeti, Kıbrıs
   Cumhuriyeti, Irak, Makedonya, Kosova, Romanya ülkelerinde çeşitli
   düzeylerde resmî kimliğe sahip bir dildir. Resmiyete sahip olduğu
   coğrafya, Türkiye Türkçesinin yayılım alanı içindedir; batıda
   Balkanlar’dan (orta ve kuzey) doğuda Orta Doğu’ya kadar bir alanı
   kapsar.

   1982 T.C. Anayasasına göre Türkçe, Türkiye Devleti'nin dilidir. Bu yasa
   anayasanın Birinci Kısmının, Genel Esaslar Bölümünde, 3. Maddede geçer.
   Aynı zamanda, ilgili bölümde bulunan 4. Maddeye göre bu madde asla
   değiştirilemez, değiştirilmesi teklif dahi edilemez.^[22]
   « Türkiye Devleti, ülkesi ve milletiyle bölünmez bir bütündür. Dili
   Türkçedir.  T.C. Anayasası^[22] »

   Türkiye ve Kuzey Kıbrıs Türk Cumhuriyeti’nde bu dil ülkenin resmî
   dilidir.^[22]^[23] Irak’ta Kerkük ilinde resmî dildir.^[24] Kıbrıs
   Cumhuriyeti’nde (diğer adıyla Güney Kıbrıs Rum Yönetimi) anayasal
   olarak Türkçe, Yunanca ile beraber resmî dil olarak geçer ancak
   Türkçenin resmiyetinin uygulanmasında sorunlar vardır.^[25]
   Makedonya’nın batısında yer alan Gostivar, Merkez Jupa, Plasniça ve
   Mavrova ve Rostuşa Belediyesi sınırları içinde Türkçe resmî
   kullanımdadır.^[26]^[27]^[28]^[29]^[30] Kosova’da Prizren, Mamuşa,
   Gilan, Mitroviça, Priştine ve Vıçıtırın Belediyesi kapsamında Türkçe
   resmî dil statüsüne sahiptir.^[31]^[32] Prizren Belediyesi sınırları
   içinde Türkçenin resmiyeti ise ayrıca herhangi bir ölçütün dışında,
   Kosova Cumhuriyeti “Dillerin Kullanımı İçin Yasa” kapsamında yasa
   koruması altındadır.^[33] Romanya’da Türkçe, devletin ilgili bölge veya
   bölgeler için resmî olarak kabul ettiği azınlık dillerindendir.^[34]

   Avrupa ve Asya kıtasındaki bazı ülkelerde Türkiye Türkçesi için
   günümüzde geçerli olan resmiyetin dışında, ciddi konuşurlara sahip
   olunsa da bu dilin çeşitli sebeplerle resmî dil statüsü kazanmadığı
   ülkeler de vardır. Bulgaristan nüfusunun %10 kadarının anadili olarak
   Türkçe için, Bulgaristan devlet televizyonunun Türkçe programları
   vardır. Kırcaali Belediyesi ise iki dilde hizmet verir.^[35] Deliorman
   ve Doğu Rumeli'de okullarda seçmeli anadili dersidir. Yunanistan'da ise
   İskeçe ve Gümülcine'de seçmeli anadili dersidir ve dinî işlerde de
   kullanılmaktadır. Rodos'taki 2500 3000 kişilik Türk azınlığı ise, Lozan
   Antlaşması kapsamı dışında kalarak Yunanistan’ın ana karasında
   Türklerin sahip oldukları haklardan yoksun olmuşlardır.^[36]

   Türkçe, Türkiye'nin ve Türkiye Türklerinin kurumsal dilidir. Türkiye'de
   Türk Dil Kurumu, Türk Dili Tetkik Cemiyeti adıyla 12 Temmuz 1932'de
   Atatürk'ün talimatıyla kurulmuştur. Cemiyetin kurucuları, hepsi de
   milletvekili ve dönemin tanınmış edebiyatçıları olan Sâmih Rifat, Ruşen
   Eşref, Celâl Sahir ve Yakup Kadri'dir. Kurumun ilk başkanı Sâmih
   Rifat'tır. Türk Dili Tetkik Cemiyetinin amacı, "Türk dilinin öz
   güzelliğini ve zenginliğini meydana çıkarmak, onu yeryüzü dilleri
   arasında değerine yaraşır yüksekliğe eriştirmek" olarak tespit
   edilmiştir. Atatürk'ün sağlığında, 1932, 1934 ve 1936 yıllarında
   yapılan üç kurultayda hem Kurumun yönetim organları seçilmiş, hem dil
   politikası belirlenmiş, hem de bilimsel bildiriler sunulup
   tartışılmıştır. 26 Eylül 5 Ekim 1932 tarihleri arasında Dolmabahçe
   Sarayı'nda yapılan Birinci Türk Dili Kurultayı sonunda Kurumun
   "Lügat Istılah, Gramer Sentaks, Derleme, Lenguistik Filoloji,
   Etimoloji, Yayın" adları ile altı kol hâlinde çalışmalarını sürdürmesi
   kabul edilmiştir. Sonraki kurultaylarda bu kollardan bazıları ayrılmış,
   bazıları tekrar birleştirilmiş; fakat ana çatı değiştirilmemiştir.
   1934'te yapılan kurultayda Cemiyetin adı, Türk Dili Araştırma Kurumu;
   1936'daki kurultayda ise Türk Dil Kurumu olmuştur.^[37]

   Türk Dil Kurumu, Türkiye Türkçesinin imlasının standartlarını
   belirleme, dil hakkında çeşitli düzeyde çalışmalar yapma gibi konularda
   faaliyetler yürütür. Günümüzde bu kurum, sadece Türkiye değil, dünya
   çapında Türkçe ve Türkoloji ile ilgili çeşitli çalışmalarda kurumsal
   yüzü veya akademik mensuplarıyla yer almaktadır.

   Türk Dil Kurumunun yapısıyla ilgili ilk önemli değişiklik 1951
   yılındaki olağanüstü kurultayda yapılmıştır. Atatürk'ün sağlığında
   Millî Eğitim Bakanının Kurum başkanı olmasını sağlayan tüzük maddesi
   1951'de değiştirilmiş; böylece Kurumun devletle bağlantısı
   koparılmıştır. İkinci önemli yapı değişikliği 1982 1983 yıllarında
   gerçekleştirilmiştir. 1982'de kabul edilen ve şu anda da yürürlükte
   olan Anayasa ile Türk Dil Kurumu ve Türk Tarih Kurumu, bir Anayasa
   kuruluşu olan Atatürk Kültür, Dil ve Tarih Yüksek Kurumu çatısı altına
   alınmış; böylece devletle olan bağlar yeniden ve daha güçlü olarak
   kurulmuştur.^[37]
   Türkçe, bilinen ilk yazılı kaynağı olan Orhun Yazıtları ele
   alındığında, bin yıldan fazla geçmişe sahip bir dildir.^[38]
   Türkiye Türkçesi dört evreden geçmiştir:^[39]
    1. Eski Anadolu Türkçesi; 13 15. Yüzyıllar
    2. Klasik Osmanlıca, 16. 19. Yüzyıllar
    3. Yeni Osmanlıca, 19. 20. Yüzyıllar
    4. Cumhuriyet Donemi Türkçesi, 20. Yüzyıldan bugüne
   Dil bilgisi edebiyatında bir ‘dil ailesi’ veya ‘topluluğu’ için
   kullanılan Altay dilleri adıyla, dar olarak üç (Türk, Moğol, Mançu
   dâhil Tunguz), geniş olarak bunlarla birlikte Kore ve kısa bir süreden
   beri Japon dilinin de yeniden katılması ile, beş dil kastedilir.^[40]
   Bu teori; Türk, Moğol, Tunguz, Kore ve Japon dillerinin ortak bir
   kökten çıktığını ve bunların akraba olduğunu kabul eden teorinin
   adıdır. Teoriye göre bu diller ortak bir ata dilden iniyordu. Ortak ata
   dil, farazi bir dildi ve tabiatıyla bir adı yoktu. Akrabalık teorisine
   inananlar bu farazi dile Altay dili (Altayca) adını verdiler.^[41]
   Teorik olarak kurgulanan bu Altay dilinden ayrılmalar sonucunda ortaya
   çıkan Türk dili ile Türkiye Türkçesinin tarihi başlar.
   Aşağı yukarı MÖ 3500 MÖ 1700 yılları döneminde bugünkü Mezopotamya
   bölgesinde konuşulmuş olan Sümerce, döneminde büyük bir medeniyetin
   temsilcisi, yazının kullanıldığı dil olmuştur. 1947 1948 akademik yılı
   sırasında İstanbul Üniversitesi Türkoloji Bölümünde öğrenci iken, eline
   geçen tercüme Eti Dili Sözlüğü’nde rastladığı gud “sığır, öküz”
   kelimesi Türkolog Osman Nedim Tuna’nın Sümerce ile derin ilgisini
   başlatmıştır. Bu kelime ile Eski Türkçe ud “öküz” kelimesi arasındaki
   benzerlik dikkatini çekmiştir. Bunun üzerine, Sümerce hakkında çok
   çeşitli okumalar yapan Tuna, “Sümer ve Türk Dillerinin Tarihî İlgisi ve
   Türk Dilinin Yaşı Meselesi” adlı eserinde, yaklaşık olarak son kırk
   yılda tespit ettiği 32 ses denkliğinin, karakteristik olan ve maksada
   yeter 16’sını sunmuştur.^[42] Türkoloji, Sümeroloji ve daha birçok
   bilim dalında büyük çığır açan bu çalışmadan çıkarılan sonuçlar şu
   şekilde verilmiştir:
    1. Sümerce ve Türkçe çok daha eski bir devirde birbiri ile akraba
       olmuş olabilir veya olmayabilir. Bu konu bizi burada
       ilgilendirmiyor. Fakat, Sümerlerle Türkler arasında dil bakımından
       tarihî bir ilgi bulunduğu hususu bu 168 kelime ve gerekli
       açıklamalarla ispatlanmıştır.
    2. Türklerin en az MÖ 3500’lerde Türkiye’nin Doğu bölgesinde bulunduğu
       tespit edilmiştir. Bunun Kuzey, Doğu ve Batı sınırlarının ne
       olduğunu başka bir çalışmamda açıklayacağım.
    3. Türk dilinin zamanımızdan 5500 yıl önce müstakil ve iki kollu bir
       dil olarak varlığı ispatlanmıştır. Eğer doğuştan, Sümerlerle temasa
       geldikleri zamana kadarki çözülme hızı sabit ise, İlk Türkçe veya
       Ana Türkçenin muazzam bir zaman önce yaşamış olması gerekir. Bu
       sonuç, benim 1978 yılı sonunda tamamlayıp 1983 Ağustosunda
       yayımladığım Altay Dilleri Teorisi adlı çalışmamda, Türk dilinin,
       archeology ve glottochronology araştırmalarından hareketle ileri
       sürdüğüm ‘yaşı, en pinti hesaplara göre 8500’dür’ (s. 52 55)
       ifademle karşılaştırılabilir. Şimdi, bu rakam doğrulanmaktadır.
       Çünkü Ana Türkçeden Ana Doğu ve Batı Türkçesine kadar geçen zamanı
       da hesaba katarsak, bu devreden zamanımıza kadar geçen 5500 yılın
       ikiye katlanması mümkündür.
    4. Bugün, yaşayan Dünya dilleri arasında, en eski yazılı belgelere
       sahip olan dil, Türk dilidir. Bunlar, çivi yazılı Sümerce
       tabletlerdeki alıntı kelimelerdir.
    5. Altay dili teorisindeki en önemli meselelerden biri olan l[2]/ş,
       r[2]/z’ye ait misallerdeki anachronism, bu konuda aksi istikamette
       bir düzeltme yapılmasını gerektirir.”^[12]

   Hunlara ait birçok kelime Çincede, bu dile özgü biçimleriyle tespit
   edilmiş ve bu kelime biçimleri farklı araştırmacılar tarafından Türkçe
   olarak açıklanmıştır. Türkolog Talat Tekin, sözü edilen kelimelerde
   17’sini görüşleriyle beraber belirtmiştir:^[43]

   Yukarıdaki sözlerden son dokuzu Tabgaç dönemine (MS 338 557) aittir.
   Çincede /r/ sesi bulunmadığı için Türkçe sözlerdeki /r/, ya /l/ ile
   gösterilir veya hiç gösterilmez: çeng li / tengri, king lu / kıngrak,
   wo lu to / ordu vb. Çin sülalesi tarihinde, MS 329’da geçen bir olay
   vesilesiyle, Çin karakterleriyle tespit edilmiş iki cümle vardır. Çin
   sülalesi tarihi  Çin şu, 10 karakterden oluşan bu cümlelerin (beytin)
   Hunca olduğunu belirttiği gibi her karakterin Çince anlamını da
   vermiştir. Olay Çin şu’da şöyle anlatılmıştır: “Hükümdar Şi Lo,
   Hsiung nu’lara mensup Ho kabilesinden geliyordu. Başka bir Hsiung nu
   lideri Liu Yao da Şi Lo’nun rakibi idi. Liu Yao, Kuangçu’nunu on
   birinci yılında (329) ordusu ile geldi ve Lo yang’ı kuşattı. Şi Lo,
   hemen Liu Yao ile savaşmak istiyordu. Fakat buyruğu altındaki
   kumandanların hiçbiri bu fikri uygun bulmadı. Şi Lo, bunun üzerine çok
   sevdiği ve saydığı Hint rahip Fo t’u teng’e danıştı. Fo t’u teng daire
   biçimindeki bir çanı salladı ve çıkan sese göre Ho dilince şu kehanette
   bulundu:^[44]
   Siu k’i Ho dilinde “ordu”, t’i li kang da “çıkmak” anlamındadır;
   puh koh Liu Yao’nun unvanıdır, kü t’u tang da “tutmak, yakalamak”
   demektir. Bu sözcükler toplu olarak ‘Ordu savaşmak için çıkacak ve Liu
   Yao’yu tutacak’ anlamına gelir.” Bu Çince karakterler, iki ünlü Sinolog
   tarafından aşağıdaki şekilde seslendirilmiştir:
          siog tieg t’iei lied kang b’uok kuk g’iu t’uk tang (B. Karlgren)
          sux keh the let kang buk kok goh thok tang (E. G.
          Pulleyblank)^[44]
   Şiratori (1902), Ramstedt (1922), Bazin (1948), Gabain (1950), Tekin
   (1993) gibi Türkologlar, 10 karakterlik bu ibarenin Hun Türkçesindeki
   biçim ve anlamını bulmaya çalışmışlardır. Tamstedt’in bulduğu biçim ve
   anlam şöyledir:
          Süke talıkıng (talıkang) bügüg (ügeg) tutang = Savaşa çıkın,
          bügüyü (düşman hükümdarını) tutun!
   Talat Tekin’in bulduğu biçim ve anlam şöyledir:
          Sü:ke tılıkang bugukgı tuktang = Savaşa çıkın, Buguk’u (küçük
          geyiği veya liderciği) tutun!^[45]
   Gerek Ramstedt, gerek Tekin, Doğu Huncaya ait bu ibarenin l r
   (Bulgar Çuvaş) Türkçesine ait olduğu görüşündedirler; çünkü
   Köktürkçedeki taşıkmak (çıkmak) kelimesi burada talıkmak / tılıkmak
   biçiminde, yani ş yerine l ile geçmektedir. Türkler ve Türk dili için
   bu ibarenin önemi şöyle belirtilmiştir:
    1. Çinceleşmiş bir söylenişle de kaydedilmiş olsa, bu iki cümle Türkçe
       olarak tespit edilmiş bulunan en eski (MS 329) cümlelerdir; üstelik
       kelimelerin anlamları da Çince olarak verilmiştir.
    2. Hükümdar Şi lo’nun Hyung nu’ların Ho boyundan olduğu ve
       cümlelerinde de Ho dilinde söylendiği Çin kaynağında açıkça ifade
       edilmiştir. Dört kelimelik iki cümle Türkçe olarak okunup
       açıklanabildiğine göre Hyung nu’ların Türklüğünden de şüphe etmeye
       gerek yoktur.
    3. Hükümdar Şi lo, büyük Hun hanedanı 216’da yıkıldıktan sonra Kuzey
       Çin’de kurulan küçük ve kısa ömürlü Hun devletlerinden biri olan 2.
       Cao devletinin hükümdarıdır. Şi lo, doğu Hunlarından idi. Demek ki
       Büyük Hun hanedanından sonraki küçük Hun devletlerinde de Hun
       Türkçesi kullanılmaya hiç olmazsa bir süre devam etmiştir.
    4. Bütün Hunların olmasa bile en azından Doğu Hunlarının Türkçesi bir
       l r Türkçesi idi. Ş yerine l, z yerine r kullanılması daha sonraki
       Bulgar ve Çuvaş Türklerinin özelliğidir. Moğolca da bir l r
       dilidir. Bulgar ve Çuvaşlar dışındaki bütün Türklerin dili ş z
       Türkçesidir.^[45]
   Bilinen en eski Türk yazıtlarından biri olan Orhun Yazıtları bu dönem
   Türkçesi ile yazılmıştır. Eski Türkçe dönemi ile ilgili bilgiye Orhun
   Yazıtları ve Yenisey Yazıtları'ndan da ulaşılabilir. Bunların dışında
   Irk Bitig gibi kağıda yazılı eserler, Eski Uygur dönemi de Eski Türkçe
   dönemi içinde değerlendirilir. Bu dönem, çağdaş Türk lehçe ve
   şivelerinden ayrı bir dönem olarak düşünülemez.
   Türkçe, onu kullanan göçer evli ve yerleşik kavimlerin doğuda
   Japonya'ya, batıda ise Avrupa'ya doğru hareketiyle yayılmıştır.
   Afganistan ve Batı Çin civarında Moğolca; Rusya, Güney ve Güneydoğu Çin
   bölgesinde Tunguz; eski Sovyetler Birliğinin batısında Türkiye'ye,
   güneyde ise İran'a yayılan bir alanda ise Türk dilleri olarak
   değişmiştir. Güneyde bulunan başlıca Türk dilleri Türkiye Türkçesi,
   Azeri Türkçesi ve Türkmen Türkçesidir. Oğuz boylarının kullandığı
   Gagavuz lehçeleri ve İran kaynaklı Horasan lehçesi, Türkiye lehçesi ile
   birlikte bugünkü Türkçenin bölümlerini oluşturmaktadır.^[46]
   « Çıgany bodunug bay kıltım, az bodunug üküş kıltım   (Yoksul halkı
   zengin yaptım, az halkı çok yaptım)   Orhun Yazıtları^[47] »
   Türk yazısını taşıyan en eski belge Kızıl kentinde bulunuyor. Yazılış
   tarihi 8. yüzyılın başlarına dayanmaktadır.
   Türk Dili Yenisey yazıtları gibi tabletlerden yola çıkılarak 1300 yıl
   önceye kadar kaynaklanabildiği gibi yazıtlarda kullanılan abecenin
   gelişmişliği bu dilin daha eski tarihlere dayandığının en somut
   delilidir.^[48] Bugünkü Moğolistan'da Orhun (öz adında Orkun^[49])
   ırmağı yakınlarında bulunan Kül Tigin ve Bilge Kağan yazıtlarından
   başka, dönemin tanınmış veziri Tonyukuk'un da kendisi için diktirdiği
   Ulan Bator kenti yakınlarındaki iki taş, Orhun Yazıtları'nın başlıca
   örnekleridir.^[50]

   Divânu Lügati't Türk, Türk dilini anlatan ve bu dilin yetisini
   göstermek için yazılan ilk sözlük yapıtıdır ve Kaşgarlı Mahmud
   tarafından 25 Ocak 1072'de yazılmaya başlanmış ve 10 Şubat 1074'te
   bitirilmiştir. Bu kitap içinde şu tümce bulunuyor: "Türk dilini
   öğrenmek çok gerekli bir iş olur". Yapıt, Türkçenin varsıl dilbilgisi
   özelliklerini en çarpıcı biçimde yansıtan bir özelliktedir.

   Türkçenin kullanım alanını genişleten bir başka kişi, Karahanlı
   Devleti'nin üyesi, ikinci bir Türk ve Türkçe kültür abidesi olan Yusuf
   Has Hacib'dir. Yusuf Has Hacib, Kutadgu Bilig adlı yapıtı ile Türk dil
   birliğinin diğer önemli yazılı temelini attı. 1069 1070 yıllarında bu
   Türkçe yapıtı tamamladı.

   Ahmed Yesevi 12 yüzyılda Türk dilinde yazdığı "hikmet" adlı şiirleri
   bir araya getiren Türk tasavvuf edebiyatının bilinen en eski
   örneklerini içeren kitap ile Türkçenin kullanımını etkiledi.

   13/14.yy. yaşamını süren Yunus Emre Türkçenin, özellikle "Türkçe şiir
   dilinin" temel ustası ve abidesi olmuştur. Yunus Emre'nin edebiyat
   tarihi bakımından, önemli bir yanı da Anadolu'da, Türkçe şiir dilinin
   öncüsü olması ve tasavvuf sorunlarını yalın ve kolay anlaşılır bir
   dille söyleyişi nedeniyledir. Şiirlerinin ölçüsü, Türkçenin ses
   yapısına uygun aruz olmakla birlikte söyleyişi akıcı, sürükleyici bir
   nitelik taşır. Tasavvufun en güç anlaşılır kavramlarını, Türkçenin ses
   yapısına uygun biçimde dile getirir; şiirinde, duygu ve düşünce
   birliğinden oluşan bir derinlik görülür.

   Hacı Bayram Veli 14/15. yüzyılda Anadolu'da yaşamını süren Türk
   mutasavvıf ve şair olarak eserlerini Türkçe olarak yazdı ve Türkçenin
   kullanımını Anadolu’da önemli biçimde etkiledi. Hacı Bayram Veli,
   Anadolu'da dil ve kültür birliğinin sağlanması için Türkçe eserler
   yazılmasında Leme’at ve Gülşen i Raz gibi eserlerin
   Türkçeleştirilmesinde etkili olmuş, kendisi de halkın anlayacağı dilden
   Ahmed Yesevi geleneğine uygun olarak şiirler yazmıştır. Devrinde Arapça
   ve Farsça eser vermek revaçta iken, Hacı Bayram Veli’nin halk ile
   ilişki kurabileceği Türkçeyi tercih etmesi belli bir olgunluğa işaret
   eder. Bu olgunluk Anadolu’da dil birliğinin sağlanması ve Türk
   kültürünün egemen olmasıdır. Türkçecilik akımı yandaşlarını da
   etkilemiş, bu sufiler özellikle Türkçe yapıtlar vermişlerdir.

   Yazıcıoğlu Muhammed, Eşrefoğlu Rumi gibi öğrencilerinin
   Envaru’l Aşıkin, Muhammediye, Müzekkinü’n Nüfus gibi eserleri
   Anadolu'da yıllarca kolaylıkla okunmuş, halkın elinden düşmemiştir.
   Ayrıca Akşemsettin, (1389/1390   1460), 15. yüzyılın en büyük
   sufilerinden biridir ve Türkçe ile, (örnek olarak Hayatın Maddesi ve
   Tıp adında) çeşitli eserler ortaya koymuştur.

   Türkçe ait olduğu Altay dil ailesinin en çok kişi tarafından kullanılan
   dilidir. 5500 8500 yıllık bir geçmişi olduğu sanılmaktadır. Genel
   Türkçenin Türkiye, Azerbaycan, Türkmenistan, Tataristan, Özbekistan,
   Başkurdistan, Nogay, Kırgızistan, Kazakistan, Yakutistan, Çuvaşistan,
   Güney Sibirya gibi bölgeleri vardır.

   Yazılı Türkçe üzerine kaynaklarda (M.Ö. 1766 yılık Çin kroniğinde) ilk
   kez tutanaklarda tanrı, ordu, kılıç ve kut (mutluluk) sözcükleri
   bulunmaktadır.

   Moğolca, Mançu Tunguz, Korece ve Japonca ile yakın ilişkisi vardır.
   Bazı bilim adamları, ilişkinin ödünç alınmış sözcüklerden
   kaynaklandığını ve temelli olmadığını iddia etmiştir. Son zamanlarda
   yapılan karşılaştırmalı çalışmalar, bu tezin hatalı olduğunu, Türkçe ve
   Japoncanın temel ilişkilerinin bulunduğunu kanıtlamıştır.^[51]
   Dünyada Türkçe konuşanların dağılımı
   Türkiye Cumhuriyeti'nin uluslaşma sürecini tamamlayan Türk Devrimi'nin
   ya da Atatürk devrimlerinin en önemli basamaklarından ilki,
   Cumhuriyet'in kuruluşundan 5 yıl sonra yapılan harf devrimi, ikincisi
   de Cumhuriyet'in kuruluşundan 9 yıl sonra yapılan Dil Devrimi'dir.

   Dil Devrimi kısaca, Türkçe ile düşünmeyi, Türkçenin bütün bilim, sanat
   ve teknik kavramları karşılayacak yolda gelişmesini sağlayan eylemdir.

   Dil bilimci Kâmile İmer "Dil Devrimi nedir?" sorusunu şöyle yanıtlıyor:

          Dili daha çok yerli öğelerin egemen olduğu bir kültür dili
          durumuna getirmek amacıyla yapılan ve devletin desteğini
          kazanmış olan ulus çapındaki dili geliştirme eylemine 'dil
          devrimi' adı verilmektedir.^[53]
   Her insan düşüncesini sözcükler arasında bağ kurarak oluşturduğu
   tümcelerle aktarır, bu açıdan bakınca Dil Devrimi aynı zamanda
   düşüncenin yenileşmesidir. "Dil Devrimi'nin gerçekleşmesini sağlayan
   etkenler, aynı zamanda onun amaçlarını ortaya koymaktadır. Uluslaşma
   etkeni dili yabancı öğelerden arındırma amacını, diğeri de kültür dili
   durumuna getirmeyi amaçlamaktadır. Bu amaçların olumlu sonuçlar
   vermesi, ortaya çıkan ürünlerin toplumun malı olmasına bağlıdır.
   Devletin desteği olmaksızın dilde yapılan devrim, bireysel bir eylem
   olarak kalır; topluma mal olmaz. Dil Devrimi'nin hazırlık evresindeki
   çabalar, bunun en güzel örnekleridir. Türk Dil Devrimi'nin hazırlık
   evresi olarak nitelendirebileceğimiz ve Tanzimat Fermanı ile başlayan
   dönemdeki dili yalınlaştırma istemi toplumu kapsayamamıştır. Ancak,
   Cumhuriyet'ten sonra, 1932 yılında devletin öncülüğünde Türk Dili
   Tetkik Cemiyeti'nin kuruluşuyla dilde yapılan yenilikler, ulus çapında
   bir eylem olarak topluma mal olmaya başlayagelmiştir.."^[54]

   Türkçe, yapı bakımından çok varsıl bir dil olmakla birlikte, dünya
   üzerinde de hâlâ çok konuşulan bir dildir. Bu varsıllık her ne kadar
   içinde yabancı sözcükler bulundursa da, bu durum dilde hiçbir bozukluğa
   yol açmamıştır. Bunun nedeni de, Osmanlı'nın, zamanında barındırdığı
   azınlıkların olmasıdır. Çünkü bu nedenle dilde çok fazla yabancı
   "sözcük alış verişleri" olmuştur.
   Osmanlı Türkçesi Türkiye Türkçesi İngilizce Açıklama
   müselles üçgen triangle Üç (“3”) ve çok eski klasik Türkçe gen ("yan")
   sözcüğünden türetiliyor.
   tayyare uçak airplane Uçmak eyleminden türetilerek yapılıyor.
   nispet oran ratio Modern oran sözcüğü klasik Türkçe or  “kesmek”
   sözcüğünden türetiliyor.
   şimal kuzey north “Soğuk, karanlık, gölge” anlamındaki kuz sözünden
   türetiliyor.
   teşrinievvel ekim October Ek  eylemi; ekim hareketinden türetiliyor.
   Türkiye’nin çeşitli bölgelerinde sonbaharda ekim yapılıyor.
   asel bal honey Arapça asel sözcüğü, Türkçe bal sözcüğü ile
   düzenleniyor.
   Türkler, dünyada en çok alfabe değiştiren kavimlerdendir. Bunun
   nedenlerinin başında, Türklerin Miladın çok öncesinden beri, dünyanın
   çeşitli bölgelerinde yaşamaları ve çeşitli kültür çevrelerini
   oluşturmalarıdır. Türkiye Türkçesi için 1 Kasım 1928 tarihinde kabul
   edilen Latin esaslı yeni Türk alfabesine gelinceye dek, Türkçe çeşitli
   alfabelerle yazıya geçirilmiştir. Bu çeşitli alfabeler şunlardır:
   Türkçenin bilinen ilk alfabesi Orhun yazıtları'nda da kullanılan ve
   yaygın adıyla Göktürk Alfabesi olarak bilinen abecedir (Köktürk
   işaretleri, Runik alfabe vb.). Bu alfabe doğu ve batıdaki Hun
   Kağanlığı’nın devrinden, 1. yüzyıldan beri Göktürkler devrine ve
   kullanım sıklığı düşse de, Uygur devleti devrine dek (MS. 10. yüzyıl)
   kullanılmıştır. Örnek: Tunga tigin.JPG
   Türkçenin bütün yazı çeşitleri içinde en çok kullanılmış olanıdır.
   Soğut yazısının yakın akrabası olan ve Uygur Türkleri tarafından
   Türkçeye uyarlanıp yüzyıllarca kullanılan bir alfabedir. Divanü
   Lügati’t Türk’te Kaşgarlı Mahmud, Uygur alfabesini, “Türk alfabesi”
   adıyla anmaktadır.^[55]
   9. yüzyıl civarlarından günümüze dek (Uygur Türkleri hâlen bu alfabeden
   kaynaklanan bir alfabe kullanmaktadırlar) bu alfabe kullanılmıştır.
   Müslümanlığı kabul etmeye başlayan Türk boyları, bu yüzyıllar içinde,
   ardı sıra bu alfabeyi kullanmaya başlamış ve 13. yüzyıl dolaylarında
   artık bu alfabe, Türk boyları arasında ortak bir alfabe özelliği
   kazanmıştır.

   Osmanlı İmparatorluğu, bu alfabeyi en yaygınlıkla kullanan Türk
   devletidir. Üzerinde birtakım düzenlemeler ve eklemeler yapılarak
   Osmanlı alfabesi de denilen alfabe kullanıldı.

   Türkçe için kullanılan bu alfabeye Arap alfabesi denmemesinin sebebi,
   Arapçada bulunmayan “j, ç, ŋ, p” gibi sesleri içermesidir.
   Osmanlı Devleti sınırları içinde yaşayan entelektüellerin, ifade dili
   olarak Türkçeyi kullanan Ermenilerin bir kısmının günlük hayatlarında
   kullandığı yazı biçimidir. Bu şekilde yazılmış oldukça fazla eser
   bulunmaktadır. Bu eserlere Türkiye'nin çeşitli kütüphanelerinde ulaşmak
   mümkündür. Bunun yanında Paris ve Venedik'in yanında bulunan St. Lazar
   adasında da bu eserlere ait kütüphaneler
   bulunmaktadır.^[56]^[57]^[58]^[59]

   Anadolu Ermenicesi'nin ya da diğer adıyla Batı Ermenicesi'nin alfabesi
   kullanılır. Ermeni diline özgü olan Ծ Ձ Ց harfleri ise Türkçe yazarken
   kullanılmaz.

   Եաբտըք, եըքտըք, օլտուք թալան

   Տիւնեա պէօյլէ, հէփսի եալան

   Օլսուն պունտան չոք տէրս ալան

   Էմանէդ սահիպի կէլէճէք հէր ան

   1 Kasım 1928 tarihinde, eski Arap asıllı Türk alfabesinin yerine, Latin
   yazısından Türkçe için uyarlanan bu 29 harfli alfabe kabul edilmiştir.

   Alfabede 29 harf bulunur. Ancak 1990'lı yıllarda toplanan bir
   uluslararası Türkçe kurultayında Türkiye abecesi /ŋ/ (genizcil n sesi),
   /ɛ/ (açık e sesi), /q/ (kalın k sesi), /w/ (sert g, v sesi), /x/ (sert
   h sesi), /ɳ/ (ön damaksıl, ny sesi) gibi harflerin de katılması ile
   oluşacak Ortak Türk Abecesinden, diğer Türk Ülkelerinin kendi
   abecelerini oluşturması ile karara bağlanmıştır.^[60]^[61]^[62] Şu an,
   Türk Dünyası içinde, Türkiye, Kuzey Kıbrıs Türk Cumhuriyeti,
   Azerbaycan, Türkmenistan, Özbekistan, Kosova, Makedonya ve genel
   Balkanlar’daki Türkçe kullanımları, Latin esaslı alfabelerle
   yapılmaktadır. Bunlar içinde Türkiye, Kuzey Kıbrıs Türk Cumhuriyeti ve
   Balkanlar’da aynı alfabe kullanılır. Azerbaycan Türk alfabesinde 29
   harfin yanında ayrıca x, q, ə harfleri bulunur. Türkmenistan,
   Özbekistan alfabelerinde de kendi içlerinde bazı eklemeler ve farklı
   tercihler bulunmaktadır. Temel olarak bu Türk devletlerinin hepsi Latin
   asıllı alfabeye geçmişlerdir.

   Bağımsız Kazakistan ve Kırgızistan ile Rusya Federasyonu'ndaki Türk
   boyları, Kiril asıllı alfabeler kullanmaktadırlar.

   Türkiye Türkçesi, tarihî Osmanlı İmparatorluğu coğrafyasında günümüzde
   konuşulmaya devam eden Türk ağızları bakımından bazı gruplara ayrılır.
   Söz konusu gruplandırma için Anadolu ve Rumeli ağız bölgelerinden söz
   edilir.

   Türkiye Türkçesinin kollarından Anadolu kolu ana ağız grupları
   bakımından Doğu Grubu, Kuzeydoğu Grubu ve Batı Grubu olarak üçe
   ayrılır.^[64] Prof. Dr. Leylâ Karahan'ın Anadolu Ağızlarının
   Sınıflandırılması adlı çalışması Anadolu ağızları üzerine yapılmış en
   geniş akademik çalışmadır.

   Anadolu ağız bölgesi, Türkiye’nin Anadolu topraklarını içerir.^[64] İlk
   aşamada sınır bu şekilde belirtilmiş ve incelenmiştir.

   Türkiye Türkçesinin kollarından Rumeli kolu ana ağız grupları
   bakımından Doğu Rumeli ve Batı Rumeli olarak ikiye ayrılır.^[68] Ayrıca
   bu ağız yörelere göre ^[69] Gagavuzca ile benzer ve aynı özellikler
   taşımaktadır.

   Batı Rumeli kolunun özellikleri Gyula Németh’in “Bulgaristan Türk
   Ağızlarının Sınıflandırılması Üzerine” adlı makalesinde, 8 maddede
   gösterilmiştir. Sonrasında birçok çalışmada da bu madde açıklaması
   benimsenmiş, uygulanmıştır. Batı Rumeli sahasının coğrafi sınırları
   Bulgaristan’da Tuna’nın hemen güneyindeki Lom’dan doğuya doğru Vraça,
   Sofya, Samokov’dan doğuya doğru ilerleyip Köstendil’e uzanır. Ayrıca
   Makedonya, Arnavutluk, Bosna Hersek ve Sırbistan'da Adakale'yi uç
   olarak kapsar.^[68] Kosova da Batı Rumeli Türkçesinin içinde yer alır.

   Batı Rumeli’nin doğusunda kalan bütün alandır. Bulgaristan’da Lom,
   Vraça, Sofya, Samokov ve Köstendil şehirlerinin doğusundan itibaren
   ülkenin tamamı, Yunanistan, Makedonya’nın güney kesimleri ve
   Türkiye’nin Trakya’sı (Doğu Trakya) bu sahanın içindedir.

   Rodoplar (Bulgaristan Yunanistan) Karadeniz Güneydoğu Anadolu Ege
   gidiyorum gideym/cideym gityirin kitéyrım/cideyrum gidirem gidiveyom
   ağladığım kadar agladıgım ka' ağladığım gıda(nı) āladuğum kadar
   ağladıgım gadar ağladığım gadā
   görmüş gürmiş/cürmiş gȫmüş körmiş görmiş görmüş/gȫmüş
   güzel kız güzel/cüzel kız güzel gız küzel kiz gözel gız güzel gız
   ne yapacakmış? n’yapacak imiş? ni yapçāmış? n'ābaçāmiş? ne yapcahmış?
   n’apıvēcēmiş?
   yağmura mı bakıyorsun? yagmura mi bakaysın yağmıra mı bakyısın? yāmora
   mi pakayisun? yagmıra mı bagıyorsun yağmıra mı bakıyoñ
   koşacağım koşacim/koşacagım kaşçan koşacağum/koşeceem goşacağam goşçem

 Türkçe söz varlığının bir bölümü; Türkçe asıllı sözcükler, Arapça
       ve Farsçadan geçmiş sözcüklerden oluşmaktadır. Arapça ve Farsçadan
       gelmiş sözcüklerin bir bölümü o kadar Türkçeleşmiştir ki Arap veya
       Fars dilindeki durumundan oldukça farklıdır ve kimi sözcüklerin
       anlamı da farklılaşmıştır.
 Türkçede doğru tümce yapısı, özne, tümleç, yüklem biçimindedir.
       Ancak Türkçe esnek bir dildir.^[70] Bu yüzden günlük yaşamda devrik
       tümceler sıklıkla kullanılır. Örneğin, "Bugün yazılı sınav
       olacağız." tümcesine eşdeğer "Yazılı sınav olacağız, bugün. tümcesi
       kurulabilir. Bu tür tümceler daha şiirsel anlatıma sahiptir.
 Türkçede kısa yoldan anlatım ön plandadır. Örneğin, "sobayı yak"
       derken "sobanın içindeki odun ve kömürleri yak" anlamındadır. Bunun
       dilbilgisindeki adı "ad aktarması"dır.^[71]
 Türkçede kişi adılları altı tanedir. Örneğin Türkiye Türkçesinde,
       ben, sen, o, biz, siz, onlar biçimindedir. Türkçedeki önemli bir
       başka özellik, "siz" adılının kibar olarak 2. tekil kişiyi (sen)
       belirtmesidir.

   Türk dillerinde zaman içinde değişen belli başlı sesler vardır. İlk
   Türkçeden bu yana değişimi olağan olan evrimler olduğu gibi, değişimi
   olağan olmayanları da vardır.^[72]
 Eski Türkçede ilk ve son sesteki  b  ve  b sesleri  w  ve  w
       seslerine dönüşür. Buna bir örnek: eb (Göktürkçe) → ew (Uygurca →
       ev (Oğuzca) Ayrıca burada görüldüğü gibi,  b sesinden gelen  w
       sesleri zamanla  v seslerine dönüşebilir. Baştaki b  sesleri w 
       sesine dönüşmez.
 Türkçedeki en büyük ses değişimlerinden biri d>y değişimidir. Eski
       Türkçede bulunan neredeyse bütün  d  ve  d sesleri,  y  ve  y
       seslerine dönüşmüştür, buna rağmen d  sesleri kalmıştır. Bu değişme
       birçok Türk diyalektinde gerçekleşmiştir. Buna örnek: édgü (Eski
       Türkçe) → éyü → iyi, adrı (Eski Türkçe) → ayrı (Oğuzca)^[72]
 Türkiye Türkçesinde ŋ>n dönüşümü vardır. Ancak bu dönüşüm yalnızca
       Batı Türkçeleri içindir. Balkan Türkçesi, Azerbaycan Türkçesi,
       Türkiye Türkçesi ve diğer batı lehçeler dışında /ŋ/ sesleri
       korunmuştur ve hâlâ kullanılmaktadır. (örneğin: geliniz (Türkiye
       Türkçesi), geliŋiz Türkmence) Bu evrime örnekler: biŋ  → bin , soŋ
       → son, beŋiz → beniz... Aynı zamanda, yine batı lehçeleri için olan
       ŋ>m dönüşümü vardır, ancak bu evrim asla kökte olmaz. her zaman
       türemiş veya birleşik sözcüklerde olur. Örneğin: koŋşu → komşu,
       toŋuz → domuz, köŋlek → gömlek^[72]
 Türkiye Türkçesinde é>i, i>é, é>e, e>i sesleri birbirine dönüşür.
       Bu üç ses arasında en açık olanı /é/ (/ɛ/), en kapalı olanı ise /i/
       (/i/) Bu dönüşümlerden e>i dönüşümü direkt değildir. Yani ses
       direkt e>i biçiminde olmaz. Buradaki /e/ sesi önce /é/ daha sonra
       /i/ sesine dönüşür. Ancak bu evrim çok hızlı olduğundan yazılı
       kaynaklarda belirtilmez. Bu yüzden böyle geçer. Bu evrime örnekler:
       éyi → iyi; bir  → ver ; béş → beş; eşit  → işit ^[72]
 Türkiye Türkçesinde k  sesleri g  seslerine dönüşür. Örneğin: kel 
       → gel  , kit  → git  , kök → gök^[72]
 Türkiye Türkçesinde t  sesleri d  seslerine dönüşür. Örneğin: tag →
       dağ, til → dil, tök  → dök ^[72]
 Türkiye Türkçesinde b  sesleri v  seslerine dönüşür. Örneğin: bar 
       → var, bir  → vir  → ver  , bar → var^[72]
 Türkiye Türkçesinde b  sesleri p  seslerine dönüşür. Örneğin:
       barmak → parmak, büre → pire, buŋar → pınar^[72]
 Türkiye Türkçesinde  g sesleri  ğ seslerine, sonra  v seslerine
       dönüşür. Örneğin: kog  → koğ  kov , tög  → döğ  → döv ^[72]
 Türkiye Türkçesinde ü sesleri i seslerine dönüşür. Örneğin: düz  →
       diz  , büre → pire^[72]
 Türkiye Türkçesinde o sesleri u seslerine dönüşür. Örneğin: oyan  →
       uyan  , yokaru → yukarı, bodun → budun → buyun^[72]
 Türkiye Türkçesinde ö sesleri ü seslerine dönüşür. Örneğin: közel →
       güzel, kökerçin → güvercin^[72]
 Türkiye Türkçesinde ü sesleri e seslerine dönüşür. Örneğin: törü →
       töre, töpü → tepe^[72]
 Türkiye Türkçesinde u sesleri a seslerine dönüşür. Örneğin: boguz →
       boğaz^[72]

   Bir dili doğuş, gelişme, yapılış özellikleri vb. gibi tüm yönleriyle
   inceleyen ve bağlı olduğu kuralları ortaya koyan bilim. Dilbilgisi,
   sesten tümceye kadar tüm dilbirliklerini yapı, anlam ve görev
   bakımından inceler.

   Dilbilgisi, çeşitlerine göre bazı gruplara ayrılır: Bütün dillerdeki
   ortak ilkeleri ortaya koyan kısmına “genel dilbilgisi”, dil olaylarının
   aslını ve dilin tarihî durumunu araştıranına “tarihî dilbilgisi”,
   diller ve lehçeler arasındaki benzerlikleri inceleyerek bu diller ve
   lehçeler arasında ilgi kuranına “karşılaştırmalı dilbilgisi” denir.

   Dilbilgisi, en eski bilimlerdendir. Grekçeden Lâtinceye ve oradan da
   diğer dillere yayılmıştır. En eski dilbilgisi bilginlerinin İ.Ö. 4.
   yüzyılda Hintler olduğu bilinir. Ancak Batı'da dilbilgisinin kurucusu
   olarak Aristoteles kabul edilir. İlk dilbilgisi kitabını yazan ise İ.Ö.
   1. yüzyılda “Dilbilgisi Sanatı” adlı yapıtıyla filolog Dionisos'tur.

   Daha sonra Romalı Donatus'un (İ.S. 4. yüzyıl) yazdığı dilbilgisi kitabı
   yıllarca Batı’da kaynak kitap olmuştur. Türkçenin ilk dilbilgisi kitabı
   olarak Kaşgarlı Mahmut'un (11. yüzyıl), bugün elimizde bulunmayan
   “Kitâbu Cevâhirü’n nahv” adlı yapıtı gösterilmektedir.

   Türkçe yazılmış ilk dilbilgisi kitabı Bergamalı Kadri'nin
   “Müyessiretü’l Ulûm” (1559) adlı yapıtıdır. Yapıtta örnekler Türkçedir,
   fakat dil kuralları Arapçanın kurallarına uydurulmuştur. Tanzimat
   döneminde başta Ahmet Cevdet (1851) ve Fuat paşaların (1865)
   kitaplarında Osmanlıcanın yapısı gözönünde tutulmuştur. Meşrutiyet'ten
   (1908) sonra, Hüseyin Cahit’in “Sarf ve Nahiv” adlı eserinin dilbilgisi
   konusunda önemli bir yeri vardır. Bu kitapta Fransızca dilbilgisinin
   etkisi görülür. Cumhuriyet döneminin ilk esaslı dilbilgisi kitabı,
   İbrahim Necmi Dilmen’in “Türkçe Gramer” (1939) adlı yapıtıdır. 1940′tan
   sonra pek çok Türkçe dilbilgisi kitapları yazılmıştır. Bunlardan önemli
   olanları: Tahsin Banguoğlu’nun “Ana Hatlarıyla Türk Grameri” (1940),
   Tahir Nejat Gencan’ın “Dilbilgisi” (1950 1954) ve Muharrem Ergin’in
   “Türkçe Dil Bilgisi”dir (1958).

   Özelliği gereği sona eklemeli bir dil olduğundan Türkçede basit bir
   kökten çok sayıda sözcük türetmek mümkündür. Bu özelliğin bulunmadığı
   Hint Avrupa Dilleri kolundan gelen İngilizce, Almanca ve İspanyolca
   aşağıda Türkçe ile karşılaştırılmıştır.
   Türkiye Türkçesi İngilizce Almanca İspanyolca
   Göz eye Auge ojo
   Gözlük eyeglasses Brille gafas
   Gözlükçü optician: someone who sells glasses Augenoptiker,
   Brillenverkäufer óptico, vendedor de gafas
   Gözlükçülük the business of selling glasses Das Geschäft des
   Brillenverkaufes,
   Der Beruf des Augenoptikers óptica, tienda donde se venden gafas

   Türkiye Türkçesi İngilizce Almanca İspanyolca
   yat  lie down lege (dich) hin, schlafe! acostarse
   yatır  lay down [that is, cause to lie down] lege an acostar [a
   alguien]
   yatırım instance of laying down: investment Investition inversión
   yatırımcı depositor, investor Kapitalanleger, Investor spónsor,
   inversor
   yatırımcılık to be an investor ein Investor sein ser un inversor

   Yeni sözcükler ayrıca var olan iki eski sözcüğün birleşmesi ile de
   yaratılır. Bu, Türkçe ve Almanca ile İngilizcenin paylaştığı bir
   ayrıklık benzerliği oluşturur. Altta bazı örnekler:

   Diğer yaygın olarak konuşulan dillerle karşılaştırıldığında, daha az
   sayıda sözcük ve harf ile daha çok bilgi aktarmak olanaklıdır. Diğer
   pek çok dilde olmayan bir özelliğe göre, bir sözcük köküne ekler
   ekleyerek, tek sözcüklü tümce oluşturulabilir.
   Türkiye Türkçesi İngilizce yeni sözcükleri oluşturan temel sözcükler
   Açıklama
   pazartesi Monday pazar ("Sunday") ve ertesi ("after") pazardan sonra
   bilgisayar computer bilgi ("information") ve say  ("to count") bilgi
   sayıcı
   gökdelen skyscraper gök ("sky") ve del  ("to pierce") gök delici
   başparmak thumb baş ("prime") ve parmak ("finger") birincil parmak
   önyargı prejudice ön ("pre/proto") ve yargı ("splitting; judgement") ön
   yargı
   kahvaltı breakfast kahve ("coffée") ve alt
   Türkiye Türkçesi İngilizce Almanca İspanyolca Hollandaca
   ev house Haus casa huis
   evde at home, within the house zu Hause en casa thuis
   eviniz your house Ihr Haus su casa jullie huis
   evinizde at your house in Ihrem Hause en su casa in jullie huis
   evinizdeyiz we are at your house wir sind in Ihrem Hause estamos en su
   casa wij zijn in jullie huis

   Türkiye Türkçesinde Büyük Ünlü Uyumu ve Küçük Ünlü Uyumu olarak bilinen
   iki ünlü uyumu vardır. En yaygın ve kapsamlı olan, Büyük Ünlü Uyumudur.
   Küçük Ünlü Uyumu, Türkiye Türkçesinde genelde geçerli iken, diğer Türk
   şive ve lehçelerinde bu uyum pek aranmaz zira Küçük Ünlü Uyumu, ileri
   ve keyfî bir uyum düzeyidir.

   Büyük Ünlü Uyumu konusunda kural dışı kalan çok az söz mevcuttur ki,
   bunların büyük bir kısmı yabancı kökenli sözcüklerdir. İstisna
   oluşturan birkaç söz de, köken bakımıyla Türkçe olup uyum dışına çıkan
   sözlerdir: elma (<< alma); ücra (<< uçra) gibi. Bu kurala göre Türkçede
   bir sözcüğün ilk hecesinde kalın bir ünlü (a, ı, o, u) varsa, izleyen
   hecelerde de kalın heceler; ince bir ünlü (e, i, ö, ü) varsa, izleyen
   hecelerde de ince ünlüler yer alır. Küçük ünlü uyumunda sözcüğün ilk
   hecesi düz ünlüyle başlamışsa (a,e,ı,i) diğer hecelerde düz ünlüyle
   devam eder.

   Türk Dili'nde iki adet ses ya da fonem grubu vardır. Bunlardan ilki
   ağızdan sürekli ve engelsiz çıkan ünlü seslerdir. Türkçede dokuz adet
   ünlü ses bulunur. Bunlar /ä/, /e/, /ɛ/, /i/, /ɯ/, /o/, /ø/, /u/, /y/
   sesleridir. Bunlardan beşi ince, dördü kalındır. Bunlardan, /ɛ/, /e/,
   /i/, /ø/ ve /y/ sesler, ince seslerdir. Diğer /ä/, /ɯ/, /o/ ve /u/
   sesleri ise kalın seslerdir. Türkçede bulunan diğer bir ses grubu ise
   ünsüz seslerdir.

   Türk dilleri arasında bazı ses farklılıkları vardır. Örneğin Arka
   Damaksıl Genizcil n sesi olan [ŋ] sesi Türkiye Türkçesinde,
   Azerbaycancada ve bazı diğer Türk dillerinde yoktur. Buna rağmen [ŋ] Öz
   Türkçe bir sestir. İlk Türkçede bu ses /nk/ olarak geçer. Bazı
   örnekleri şunlardır: menke (baŋa), bunk (buŋ), Tenkri (taŋrı),  nink
   ( niŋ)... Zaman içinde düşen [g] sesi [ŋ] sesinin de yok olmasını
   sağlamıştır. Bir başka farklılık ise [ʒ] sesidir. Diğer Türk dillerinde
   bu ses bulunmaz; ancak Kazakçada bu durum farklıdır. Öz Türkçe /j/
   sesleri, yani "y" sesleri [ʒ] yani "j" seslerine dönüşür. Örneğin: yok
   → joq, yıl → jıl, yay → jay... Aynı durum Kırgızca için de geçerlidir.
   Türkçede [d͡ʒ] yani "c" sesi olmamasına rağmen Kırgızcada baştaki [j]
   yani "y" sesleri bu sese dönüşmüştür. Örneğin: yol → col, yıldız →
   cıldız... Bunun dışında bazı sesler ise yalnızca Türkiye Türkçesi ve
   Azerbaycanca, Türkmence gibi daha batıda ve Oğuz öbeği içerisindeki
   dillere özgü sesler vardır. Örneğin ince ünlülerle kullanılan "ğ" sesi
   /ʝ/ ve kalın ünlülerle kullanılan "ğ" sesi /ɣ/ Öz Türkçede bulunmaz.
   Buna rağmen Oğuz grubu dillerde bulunur. Bu seslerin tümü "g" yani /ɟ/
   sesinden gelir.

   Türkiye Türkçesindeki geçmiş zaman işlevi iki ayrı ek ile yapılır.
   Bunlardan birisi öğrenilen geçmiş zaman olarak belirtilen yapıdır ve
    mIş ekinin  mış,  miş,  muş,  müş şekilleriyle yapılır. Diğer yapı,
   görülen geçmiş zaman olarak belirtilir ve  DI ekinin  dı,  di,  du,
    dü;  tı,  ti,  tu,  tü şekilleriyle yapılır. Bu şekil çokluğunun
   nedeni Türkiye Türkçesinde ileri düzeydeki ünlü ve ünsüz uyumudur.
   (Örneğin, gel  eylemine  di eklenip geldi oluşturulurken, aynı eylemin
   geliş  şekline  ti eklenip gelişti kurulur. Bu örneklerin ilkindeki “l”
   ünsüzü “d”yi kabul ederken, “e” ünlüsü de “i”yi kabul etmiştir. İkinci
   örnekteki “ş” ünsüzü ise d yerine “t”yi kabul etmekte ve o şekilde
   eklenmektedir.)

   Bazı Türkçe kökenli kabul edilen sözcük, Sevan Nişanyan gibi çeşitli
   kişiler tarafından yabancı kökenli oldukları iddia ediliyor. Özellikle
   Soğdcadan birtakım alıntı gerçekleştiği sanılıyor ya da tersine
   Türkçeden Soğdcaya. Bu durumda kimin kimden alıntı yaptığı kesinlik
   kazanmamıştır, başka bir olasılık ise karşılıklı etkilenme de söz
   konusu olduğudur. Bu durum, Eski Türkler ve Soğdların iç içe
   yaşadıklarından kaynaklanabilir. Bunun yanında Toharca, Orta Farsça ve
   Türkçe karşılıklı etkilenme olduğu tahmin ediliyor. Çin’in Uygur
   Türklerin yaşadığı ve özerkliğe sahip oldukları Sincan (Doğu Türkistan)
   bölgesinde İranî olan Partça, Orta Farsça, Soğdca ve Sakça dillerinden
   yazı buluntuları^[78] tespit edilmiştir. Bunun yanı sıra Hint Avrupa
   dil ailesinin içinde ayrı gruba ait olan Toharcadan da yazılar
   bulunmuştur.

   Türkçe olmadığı sanılan sözcüklerin kökleri hakkında yaklaşımlar:
   Sözcük Köken Etimolojik Kaynak
   akşam Soğdca: χşām Sevan Nişanyan Süer Eker (sayfa 244)
   acun Soğdca: ajūn (oku: acūn) Sevan Nişanyan
   bağış Yeni Farsça / Orta Farsça: baχş Sevan Nişanyan
   bayram Orta Farsça: paδrām, Soğdca: patrām Sevan Nişanyan
   borç Soğdca: pūrç Sevan Nişanyan
   esen Yeni Farsça / Orta Farsça: āsān Sevan Nişanyan
   kadın Soğdca: χwatēn Sevan Nişanyan (1) Sevan Nişanyan (2) Süer Eker
   (sayfa 260)
   pis Yeni Farsça: pīs, Avesta: paesa  Sevan Nişanyan
   yardım Türkçe^[79]^[80], Yeni Farsça: yārīdan Sevan Nişanyan

   Bu sözcüklerin kökenleri hakkında farklı değerlendirmeler için Hasan
   Eren'in köken bilimi çalışmalarına da bakılabilir.

   Türkiye Türkçesinde çok sayıda unutulan ve daha günlük hayatta
   kullanılmayan ya da yalnızca özel terimlerde kullanılan saf Türkçe
   sözcükler vardır. Bu sözcükler TDK tarafından sonradan türetilmiş
   sözcüklerle karıştırılmamalı. Bunlar Orta Çağda da kullanılmaktaydı ve
   bugünkü yabancı uyruklu sözcükler için karşılık olarak alınabilir. TDK
   bu sözcükleri eskimiş olarak tanımlar. Bazı örnekler:
